<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Şehriyeli Pilav</h1>
    <p>Normal pilav tariflerinden farklı ve lezzetli bir pilav tarifiyle sizi baş başa bırakıyorum. Eğer siz de benim gibi tane tane ve canlı görünümlü pilav yapmak istiyorsanız bu tarif tam size göre</p>
    <p><b>Tarif:</b>Berkay AÇAN</p>
    <p><b>Kişi Sayısı:</b> 2-4 kişilik &nbsp;&nbsp;&nbsp;&nbsp;&nbsp;&nbsp; <b>Hazırlama Süresi:</b> 20 dakika &nbsp;&nbsp;&nbsp;&nbsp;&nbsp;&nbsp; <b>Pişirme Süresi:</b>15 dakika &nbsp;&nbsp;&nbsp;&nbsp;&nbsp;&nbsp; <b>Demleme Süresi:</b> 15 dakika</p>
    <h3>Malzemeler:</h3>
    <ul>
        <li>2 su bardağı pirinç</li>
        <li>1 çay bardağı şehriye</li>
        <li>2,5 su bardağı su</li>
        <li>1,5 yemek kaşığı tere yağı</li>
        <li>1,5 yemek kaşığı zeytin yağı</li>
        <li>1 adet tavuk bulyon (tavuk suyunuz varsa su ve bulyon yerine tavuk suyunu kullanabilirsiniz)</li>
        <li>Tuz</li>
        <li>Yarım Limon veya 2 küp şeker</li>
    </ul>
    <h3>Hazırlanışı:</h3>
    <ol>
        <li>Öncelikle pilavı 15-20 dakika kadar ılık ve tuzlu suda bekletin. Suyun pilavın üstüne gelecek kadar doldurmaya özen gösterin. Beklettikten sonra soğuk suda fazla nişastasını süzün. Süzülmüş pirinçleri bir kenara alın.</li>
        <li>Tencereye tereyağını veya zeytinyağını ekleyin. Yağ eridikten sonra şehriyeleri atın ve hafif kahverengileşinceye kadar kavurun.</li>
        <li>Şehriyeler kavrulduktan sonra süzdüğünüz pilavı tencereye boşaltın ve birkaç dakika şehriyelerle beraber pilavı kavurun. Yalnız bu süreçte pirinci çok karıştırmamaya özen gösterin ki pirinçlerimiz kırılmasın.</li>
        <li>Kavurma işlemi bittikten sonra kaynar suyu pilavın üstüne ekleyin ve iyice karıştırın.</li>
        <li>Bulyonu ve tuzunu ekleyin.(Dökeceğiniz kaynar suyun bir kısmına bulyonu eritmek için kullanırsanız bulyonlar her pirince güzelce dağılır)</li>
        <li>Pilavımızın parlaması için 2 küp şeker veya yarım limonunuzu sıkın.</li>
        <li>Bütün malzemeleri ekledikten sonra pilavı güzelce karıştırıp kapağını kapatın ve ocağın altını kısın.</li>
        <li>Pilav piştikten sonra kapağını açıp pilavı bir tur karıştırın ve tencerenin üzerini tamamen kaplayacak şekilde kağıt havluyla örtün. Sonrasında tencerenenin kapağını kapatıp pilavınızı demlemeye alın. Bu demleme süreci tencerenin içindeki fazla su buharını emerek pilavınızın lapa olmasından kurtararak diri ve taneli olmasını sağlar. </li>
        <li>Demleme işlemini bitirdikten sonra, kağıt havluları alın ve tekrardan bir tur karıştırın.</li>
    </ol>
    <h2>AFİYET OLSUN!</h2>
</body>
</html>